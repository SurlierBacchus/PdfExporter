&Proces vývoja programu
#Čo rozumiete pod pojmom algoritmus?
%Algoritmus je konečná postupnosť presne určených krokov na splenenie určitej úlohy.
#Aké vlastnosti má spĺňať správny algoritmus?
%Konečnosť - Každý algoritmus musí skončiť po vykonaní konečného počtu krokov. Tento počet krokov môže byť ľubovoľne veľký, ale pre každý vstup musí byť konečný.
 Determinizmus - Každý krok algoritmu musí byť jednoznačne a presne definovaný. V každej situácii musí byť úplne zrejmé, čo a ako sa má vykonať, ako má vykonávanie algoritmu pokračovať.
 Elementárnosť - Problém je rozdelený na viacero malých jednoduchých krokov, ktoré sú zrozumiteľnejšie
#Uveďte algoritmus z každodenného života
%Recept na varenie - presne určuje kroky a ich poradie, ktoré treba vykonať, aby sme dosiahli želaný výsledok
#Opíšte jednotlivé etapy pri riešení problému
%Rozbor problému - zistiť a špecifikovať čo treba riešiť
 Návrh riešenia - v teórii rozobrať problém a predbežne navrhnúť potrebný algoritmus
 Realizácia - Prepis návrhu do programovacieho jazyka
 Testovanie a oprava nájdených chýb
#Vysvetlite pojmy syntax, programovací jazyk, kompilátor
%Syntax - Súbor pravidiel, ktoré určujú presné usporiadanie znakov, ktoré sú považované za správne formátované v danom programovacom jazyku.
 Programovací jazyk - Nástroj na systematický opis krokov potrebných na vykonanie daného algoritmu.
 Kompilátor - Prekladač, ktorý prekladá kód z programovacieho jazyka čitateľného ľuďmi (zdrojový kód) na strojový kód čitateľný počítačom.
#Aké typy chýb je možné odhaliť počas prekladu kompilátorom
%Syntaktické - Zle naformátovaný kód, nedodržuje syntaktické pravidlá daného jazyka
#Uveďte zásady, ktoré by mal správne vytvorený program spĺnať
%Mal by produkovať správny výsledok, skončiť, byť efektívny, čitateľný, pripravený na zmeny v budúcnosti